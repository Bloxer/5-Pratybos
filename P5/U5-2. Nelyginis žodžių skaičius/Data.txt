Palikite savo nudėvėtus apsiaustus ant Šatrijos kalno.
Tada svarstykite.
Pavyzdžiui, jei siūlomas sprendimas.
Perdžiūvę baltiniai, kurie karo ant ištemptos virvės,
tokia pat tiesa kaip Kolumbas, plaukiąs Atlantu.
Pabandykite ištatuiruoti pelės snukutį
savo krūtinėje.
Pelė, moteris, inkaras ar tai reiškia,
kad jūs jūrininkas?
Kur yra žindyvė?
Ta pati, kurios krūtis čiulpė Cezaris?
Aprašykite ją, aš, prižadu, išspręsiu —
— kodėl vyšnių lapai lipnūs pavasarį.